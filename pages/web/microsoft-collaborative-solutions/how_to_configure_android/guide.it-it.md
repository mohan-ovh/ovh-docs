---
title: 'Configurare un account Exchange su Android tramite l’applicazione Gmail'
slug: exchange_configurazione_di_android
excerpt: 'Scopri come configurare un account Exchange su Android tramite l’applicazione Gmail'
legacy_guide_number: g1282
section: 'Configurazione smartphone/tablet compatibile Exchange'
---

**Ultimo aggiornamento: 23/08/2018**

## Obiettivo

È possibile configurare un account Exchange su diversi client di posta compatibili, per permetterti di utilizzare il tuo account email dal dispositivo che preferisci. 

**Questa guida ti mostra come configurare un account Exchange su Android tramite l’applicazione Gmail.**


## Prerequisiti

- Disporre di una soluzione [Exchange](https://www.ovh.it/emails/){.external}
- Aver installato l’applicazione Gmail sul proprio dispositivo, che puoi scaricare da Google Play Store
- Disporre delle credenziali associate all’account email da configurare

> [!primary]
>
> Questa guida è stata realizzata da un dispositivo Nexus 6 utilizzando la versione 7.1.1 di Android. Per una questione di uniformità, utilizziamo l’applicazione Gmail scaricabile da Play Store. Se desideri utilizzare un’altra applicazione, dovrai seguire un’altra procedura. 
>


## Procedura

### Step 1: aggiungi il tuo account

Sulla schermata Home del tuo dispositivo clicca sull’applicazione `Gmail`{.action}. L’account si può aggiungere in due diversi modi:

- **Nel caso in cui non sia stato impostato nessun account**: dopo la schermata di benvenuto clicca su `Aggiungi un indirizzo email`{.action}. Quindi seleziona `Exchange e Office 365`{.action}; 

- **Nel caso in cui sia già stato impostato un account**: clicca sull’icona con i tre puntini in alto a sinistra e poi su quella a forma di freccia che trovi a destra del nome dell’account già impostato. Quindi clicca su `Aggiungi un account`{.action} e seleziona `Exchange e Office 365`{.action}. 

![exchange](images/configuration-exchange-gmail-application-android-step1.png){.thumbnail}

Inserisci il tuo indirizzo email e clicca su `Avanti`{.action}.

A questo punto indica la password del tuo indirizzo email, non spuntare “Usa certificato del client” e clicca su `Avanti`{.action} per continuare. Per configurare il tuo account puoi connetterti al server OVH. In questo caso, sullo schermo del tuo dispositivo vedrai apparire un avviso: clicca quindi su `OK`{.action} per avviare la connessione.

Imposta i parametri del server in entrata. Alcuni campi possono essere precompilati. 

|Informazione|Descrizione| 
|---|---| 
|Dominio/Nome utente|Inserisci l’indirizzo email completo.|  
|Password|Digita la password associata all’account.|
|Certificato del client|Non spuntare questa casella.|
|Server|Seleziona il server che ospita il tuo servizio Exchange. Puoi ritrovarlo sul tuo Spazio Cliente nel menu a tendina `Informazioni generali`{.action} del servizio Exchange corrispondente, e in seguito sotto la voce `Connessione`{.action}.|
|Porta|Indica la porta 443.|  
|Tipo di sicurezza|Seleziona 'SSL/TLS'.|

Clicca su `Avanti`{.action}. Se le informazioni inserite sono corrette, l’accesso all’account andrà a buon fine.

![exchange](images/configuration-exchange-gmail-application-android-step2.png){.thumbnail}

Per terminare la configurazione, è necessario autorizzare il server OVH a verificare alcune funzionalità inerenti la sicurezza del tuo dispositivo. Clicca su `OK`{.action}, assicurati di aver letto le informazioni che appaiono sulla finestra di dialogo e clicca su `Attivare l’amministratore del dispositivo`{.action}.

Rinomina il tuo account in modo da riconoscerlo tra quelli elencati nell’applicazione. Clicca su `Avanti`{.action}.

Invia un’email di test per verificare la corretta configurazione dell’account.

### Step 2: utilizza il tuo account

Una volta configurato l’indirizzo email, non ti resta che utilizzarlo: da questo momento puoi infatti inviare e ricevere messaggi.

OVH ti propone un'applicazione Web che dispone di [funzionalità collaborative](https://www.ovh.it/emails/){.external}. Accedi a questo link [https://www.ovh.it/mail/](https://www.ovh.it/mail/){.external} utilizzando le credenziali del tuo account.

## Per saperne di più

[Configurare un indirizzo email su Android tramite l’applicazione Gmail](https://docs.ovh.com/it/emails/configurazione-android-6/){.external}.

Contatta la nostra Community di utenti all’indirizzo [https://www.ovh.it/community/](https://www.ovh.it/community/){.external}.