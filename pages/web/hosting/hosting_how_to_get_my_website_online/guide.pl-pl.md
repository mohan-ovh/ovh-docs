---
title: 'Uruchomienie strony WWW na hostingu'
slug: hosting_www_umieszczenie_strony_w_internecie
description: 'Dowiedz się, jak uruchomić stronę WWW na Twoim hostingu OVH'
section: 'Pierwsze kroki'
order: 2
---

**Ostatnia aktualizacja z dnia 10-06-2019**

## Wprowadzenie

W sieci istnieje bardzo wiele rodzajów stron WWW. 

Możesz uruchomić Twoją stronę WWW (bloga, sklep internetowy czy stronę prezentującą Twoją działalność) na **hostingu OVH**, o ile jest ona kompatybilna z [konfiguracją infrastruktury OVH](https://webhosting-infos.hosting.ovh.net){.external}.

**Dowiedz się, jak zainstalować stronę WWW na Twoim hostingu OVH.**

## Wymagania początkowe

- Posiadanie [hostingu OVH](https://www.ovh.pl/hosting/){.external}
- Otrzymanie wiadomości e-mail z potwierdzeniem, że Twój hosting został zainstalowany
- Posiadanie [domeny]({ovh_www}/domeny/){.external}, pod którą będzie Twoja strona WWW
- Dostęp do [Panelu klienta OVH](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external}

## W praktyce

### Etap 1: określenie ram projektu

Jasno określony cel jest kluczowy dla realizacji Twojego projektu. Do czego zamierzasz wykorzystać Twoją stronę WWW? Jak ją uruchomić online? Hosting OVH daje Ci kilka możliwości.

- **Użycie gotowego modułu OVH**: w tej opcji wybierasz gotowe do użycia rozwiązanie, które dowolnie personalizujesz pod względem struktury strony (szablon, teksty itd.). Firma OVH proponuje cztery moduły CMS kompatybilne z jej infrastrukturą, o których możesz dowiedzieć się więcej na stronie [Twoja strona WWW dzięki modułom CMS](../hosting_www_przewodniki_dotyczace_modulow_na_hostingu_www/).

- **Ręczna instalacja gotowego systemu CMS**: w tej opcji wybierasz gotowe do użycia rozwiązanie, które dowolnie personalizujesz pod względem struktury strony (szablon, teksty itd.) i samodzielnie instalujesz na Twoim hostingu OVH.

- **Samodzielna budowa strony WWW**: ta opcja wymaga kompetencji w zakresie programowania, ale daje możliwość stworzenia projektu na miarę.

- **Przeniesienie istniejącej strony WWW do OVH**: operacja ta może mieć krytyczne znaczenie, jeśli niewskazana jest przerwa w dostępie do strony WWW.  W przypadku wyboru tej opcji zachęcamy do zapoznania się z przewodnikiem: [Przeniesienie strony WWW i kont e-mail do OVH](../przeniesienie-strony-www-do-ovh/){.external}


Po przeanalizowaniu powyższych opcji, masz dwie możliwości:

- **chcesz użyć gotowego modułu OVH**: zapoznaj się z instrukcjami w przewodniku [Automatyczna instalacja strony WWW za pomocą modułu CMS](../hosting_www_przewodniki_dotyczace_modulow_na_hostingu_www/){.external};

- **nie chcesz użyć gotowego modułu OVH**: przeprowadź ręczną instalację Twojej strony WWW na hostingu OVH. Informacje zawarte w przewodniku pomogą Ci w przeprowadzeniu operacji, nie zastąpią jednak wsparcia wyspecjalizowanego webmastera.
 
> [!warning]
>
> OVH świadczy usługi, za których konfigurację i  zarządzanie odpowiada użytkownik. W związku z tym na Tobie spoczywa odpowiedzialność za zapewnienie prawidłowego funkcjonowania stron i aplikacji WWW.
> 
> W tym przewodniku znajdziesz pomoc w zakresie podstawowych zadań związanych z uruchomieniem strony WWW. Zalecamy jednak skorzystanie z usług wyspecjalizowanego webmastera i/lub skontaktowanie się z nim w przypadku jakichkolwiek trudności. OVH nie będzie w stanie w tym zakresie zapewnić dodatkowego wsparcia. Więcej informacji znajduje się w sekcji „Sprawdź również”.

>

### Etap 2: wgranie plików strony WWW na przestrzeń dyskową

Ręczna instalacja strony WWW na hostingu wymaga przeprowadzenia kilku operacji. Niektóre z nich mogą być opcjonalne w zależności od strony WWW, którą instalujesz. Możliwe są też różne sposoby przeprowadzenia operacji. W przypadku większości aktualnych projektów rozróżniamy dwa główne etapy uruchamiania strony WWW na hostingu. Pierwszy z nich to wgranie plików strony WWW na przestrzeń dyskową.

Proces uruchomienia strony dzieli się na kilka etapów.

#### 1. Pobranie plików strony WWW

Upewnij się, czy posiadasz pliki, które chcesz umieścić online.  Jeśli przenosisz istniejącą stronę WWW do OVH, pobierz pliki od poprzedniego dostawcy hostingu.

#### 2. Zaloguj się do przestrzeni dyskowej

Aby zalogować się do przestrzeni dyskowej, powinieneś posiadać następujące elementy:

- aktywne konto FTP lub SSH;
- hasło powiązane z kontem FTP lub SSH;
- adres serwera;
- port połączenia z serwerem.

Dane te otrzymasz w wiadomości e-mail potwierdzającej instalację hostingu. Jeśli nie posiadasz wskazanych wyżej informacji, zaloguj się do [Panelu klienta](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external} i kliknij `Hosting`{.action} na pasku usług po lewej stronie. Wybierz odpowiedni hosting i przejdź do zakładki `FTP - SSH`{.action}. 

![instalacja strony www](images/get-website-online-step1.png){.thumbnail}

Wyświetlą się wówczas dane dotyczące Twojej przestrzeni dyskowej. Dzięki nim będziesz mógł odnaleźć dane potrzebne do zalogowania się do przestrzeni dyskowej. Jeśli potrzebujesz więcej informacji, zapoznaj się z przewodnikiem: [Logowanie do przestrzeni dyskowej hostingu](../logowanie-przestrzen-dyskowa-ftp-hosting-web/){.external}. Jeśli nie posiadasz hasła, zapoznaj się z instrukcjami zawartymi w przewodniku [Zmiana hasła do konta FTP](../zmiana-hasla-konto-ftp/){.external}.

Gdy będziesz posiadał już wszystkie potrzebne informacje, możesz uzyskać dostęp do przestrzeni dyskowej trzema różnymi metodami:

- **FTP Explorer**: umożliwia dostęp do przestrzeni dyskowej przy użyciu przeglądarki internetowej. Aby skorzystać z tej opcji, pozostań w zakładce`FTP - SSH`{.action} i kliknij przycisk `FTP Explorer`{.action};

- **program kompatybilny z protokołem FTP lub SFTP**: zainstaluj na Twoim komputerze odpowiedni program, np. FileZilla. Jeśli chcesz uzyskać pomoc w zakresie korzystania z tego programu, skontaktuj się z jego producentem.

- **dostęp przez SSH**: wpisz odpowiednie komendy w terminalu, aby połączyć się z przestrzenią dyskową.  W przypadku tego dostępu konieczne są bardziej zaawansowane umiejętności techniczne oraz posiadanie [hostingu OVH](https://www.ovh.pl/hosting/){.external} z dostępem SSH.

#### 3. Zapisanie plików na przestrzeni dyskowej

Po zalogowaniu się do przestrzeni dyskowej, wgraj pliki strony WWW na Twój hosting. **Zalecamy szczególną ostrożność przy wyborze katalogu, w którym zapiszesz pliki.** W przypadku instalacji tylko jednej strony WWW na hostingu, pliki powinny znaleźć się w katalogu „www”. Jeśli jednak zainstalowałeś na Twoim hostingu kilka stron WWW, z pewnością skonfigurowałeś kilka różnych katalogów dla domen w opcji **MultiSite**.

Aby sprawdzić, w którym katalogu powinna zostać opublikowana strona WWW, przejdź do zakładki `MultiSite`{.action} w Panelu klienta. W tabeli, która się wyświetla dla wybranej domeny znajdź `Katalog główny`{.action}. Następnie opublikuj w nim pliki strony WWW.

Istnieje możliwość, że na Twojej przestrzeni dyskowej znajdziesz plik zatytułowany „index.html”. Plik ten mógł zostać utworzony przez OVH w trakcie instalacji hostingu w celu wyświetlenia domyślnej strony internetowej. W takim przypadku pamiętaj, aby go usunąć podczas uruchomienia Twojej strony.

![instalacja strony www](images/get-website-online-step2.png){.thumbnail}

### Etap 3: 

> [!primary]
>
> Ta część jest opcjonalna, jeśli Twoja strona internetowa nie musi być połączona z bazą danych.
>

Obecnie niemal wszystkie systemy zarządzania treścią (WordPress, Joomla!, etc.) wykorzystują bazę danych do przechowywania elementów dynamicznych, takich jak komentarze czy artykuły. Połączenie plików strony WWW z bazą danych jest zatem niezbędne, aby strona poprawnie działała. Umożliwia to plik konfiguracyjny zawierający informacje dotyczące połączenia z bazą danych. 

W zależności od typu używanej strony WWW połączenie to musi zostać przeprowadzone ręcznie lub przez interfejs wygenerowany przez CMS. Połączenie realizowane jest w kilku etapach. Niektóre z nich mogą być opcjonalne.

#### 1. Pobranie istniejącej bazy danych (opcjonalnie).

Jeśli przenosisz istniejącą stronę WWW do OVH, pobierz bazę danych od poprzedniego dostawcy hostingu. W przypadku nowej strony, przejdź do kolejnego etapu.

#### 2. Utworzenie bazy danych w OVH (opcjonalnie).

Jeśli dysponujesz już bazą danych (zawartą w ofercie [hostingu OVH](https://www.ovh.pl/hosting/){.external}, rozwiązania [Private SQL](https://www.ovh.pl/hosting/opcje-sql.xml){.external} lub [Cloud DB](https://www.ovh.pl/cloud-databases/){.external}), przygotuj nazwę użytkownika i hasło, nazwę bazy oraz adres serwera. Następnie przejdź do kolejnego etapu.

Jeśli chcesz utworzyć nową bazę danych w OVH, zaloguj się do [Panelu klienta](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external} i kliknij `Hosting`{.action} na pasku usług po lewej stronie. Zaznacz nazwę odpowiedniego hostingu i przejdź do zakładki `Baza danych`{.action}.

Następnie kliknij przycisk `Utwórz bazę danych`{.action} lub, jeśli przycisk się nie wyświetla, kliknij przycisk `Operacje`{.action}, po czym przycisk `Utwórz bazę danych`{.action}. Teraz postępuj zgodnie z kolejnymi instrukcjami, które się wyświetlą.

![instalacja strony www](images/get-website-online-step3.png){.thumbnail}


#### 3. Import istniejącej bazy danych (opcjonalnie)

Jeśli przenosisz stronę WWW do OVH, zaimportuj istniejącą bazę danych do nowo utworzonej bazy. W przypadku nowej strony, przejdź do kolejnego etapu.

Istnieje kilka metod importu. OVH udostępnia jedną z tych metod w Panelu klienta.  Przejdź do listy baz danych utworzonych w ramach usługi w Panelu klienta, kliknij trzy kropki po prawej stronie nowo utworzonej bazy danych, a następnie kliknij `Importuj plik`{.action}. Teraz postępuj zgodnie z kolejnymi instrukcjami, które się wyświetlą.

![instalacja strony www](images/get-website-online-step4.png){.thumbnail}

#### 4. Połączenie strony WWW z bazą danych.

Kiedy baza danych jest już dostępna, a pliki zapisane na Twojej przestrzeni dyskowej możesz połączyć stronę z bazą. Przygotuj informacje potrzebne do zalogowania się do bazy danych: nazwa użytkownika, hasło, nazwa bazy danych oraz adres serwera. 

Sposób połączenia strony z bazą zależy od typu strony (np. rodzaju CMS’a), którą chcesz uruchomić. Operacja ta wymaga konfiguracji Twojej strony WWW, a nie samego rozwiązania OVH. Zalecamy zatem skontaktowanie się z administratorem strony lub wyspecjalizowanym w tym zakresie webmasterem.

### Etap 4: dostęp do Twojej strony WWW

Po zapisaniu plików na przestrzeni dyskowej i połączeniu z nią bazy danych (jeśli Twoja strona WWW używa bazy) możesz otworzyć Twoją stronę w przeglądarce.  Powinna wyświetlić się poprawnie. 

Jeśli nie wyświetla się, zalecamy następujące kroki:

- **sprawdź konfigurację domeny**: możliwe, że konfiguracja DNS domeny nie pozwala poprawnie wyświetlać strony, którą właśnie zainstalowałeś na Twoim hostingu.  Upewnij się, że rekord A skonfigurowany aktualnie w strefie DNS Twojej domeny odpowiada adresowi IP Twojego hostingu;

- **upewnij się, że nie brakuje żadnego pliku**: możliwe, że podczas zapisywania plików na Twoim hostingu OVH pominąłeś jakieś pliki lub wystąpił błąd. Zalecamy ostrożność podczas wykonywania operacji, aby nie nastąpiło zerwanie połączenia pomiędzy stroną WWW a bazą danych (jeśli strona używa bazy).

- **sprawdź, czy kod strony nie zawiera błędu**: istnieje możliwość, że pobrane pliki zawierają błędy i nie pozwalają serwerowi wyświetlać poprawnie części lub całej zawartości Twojej strony.

Przypominamy, że w przypadku trudności podczas uruchamiania Twojej strony na hostingu możesz skontaktować się z wyspecjalizowanym webmasterem lub administratorem usługi (np. zainstalowanego CMS).

## Sprawdź również

[Przeniesienie strony WWW i kont e-mail do OVH](../przeniesienie-strony-www-do-ovh/){.external}

[Automatyczna instalacja strony WWW za pomocą modułu CMS](../hosting_www_przewodniki_dotyczace_modulow_na_hostingu_www/){.external}

[Logowanie do przestrzeni dyskowej hostingu](../logowanie-przestrzen-dyskowa-ftp-hosting-web/){.external}

[Zmiana hasła do konta FTP](../zmiana-hasla-konto-ftp/){.external}

Przyłącz się do społeczności naszych użytkowników na stronie <https://community.ovh.com/en/>.
