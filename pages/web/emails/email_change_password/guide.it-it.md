---
title: 'Modificare la password di un account email MX Plan'
slug: modificare-password-account-email-mxplan
excerpt: 'Come impostare una nuova password per un indirizzo email creato con MX Plan'
section: 'Per iniziare'
order: 03
---

**Ultimo aggiornamento: 23/07/2019**

## Obiettivo

La soluzione MX Plan di OVHcloud permette di usufruire di una o più caselle email per inviare e ricevere messaggi da qualsiasi dispositivo. L’accesso al servizio è possibile tramite la password associata.

**Questa guida ti mostra come modificare la password di un account email MX Plan.**

## Prerequisiti

- Disporre di una soluzione MX Plan (il servizio è disponibile con un piano di [hosting Web OVHcloud](https://www.ovhcloud.com/it/web-hosting/){.external}, un [hosting gratuito Start 10M](https://www.ovhcloud.com/it/domains/free-web-hosting/){.external} o una soluzione MX Plan ordinata separatamente)
- A seconda del metodo scelto, avere accesso alla sezione `Web Cloud`{.action} dello [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external} o alla [Webmail](https://www.ovh.it/mail/){.external} <i>Outlook on the web</i>

> [!primary]
>
> Se imposti una nuova password per il tuo account email OVHcloud, sarà necessario apportare la stessa modifica su tutti i dispositivi utilizzati.
>

## Procedura

In base alla data di attivazione o in caso di [recente migrazione del servizio](https://www.ovh.it/mxplan-migration/){.external}, la versione disponibile sarà differente. Per verificare quella attiva accedi allo [Spazio Cliente OVHcloud](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external} e, nella sezione `E-mail`{.action}, seleziona il dominio a cui risulta associata la soluzione MX Plan. Prosegui nella lettura di questa guida in base alla versione di cui disponi.

|Vecchia versione della soluzione MX Plan|Nuova versione della soluzione MX Plan|
|---|---|
|![email](images/mxplan-password-legacy-step1.png){.thumbnail}<br> Il servizio è indicato nel riquadro `Abbonamento`|![email](images/mxplan-password-new-step1.png){.thumbnail}<br>Il servizio è indicato nel riquadro `Riepilogo`, sotto la voce `Referenza server`|
|Consulta il paragrafo [Vecchia versione della soluzione MX Plan](#mx-legacy)|Consulta il paragrafo [Nuova versione della soluzione MX Plan](#mx-new)|

### Nuova versione della soluzione MX Plan <a name="mx-new"></a>

Se disponi della nuova versione del servizio, l’interfaccia visualizzata dovrebbe essere quella dell’immagine qui sotto. In caso contrario [torna al paragrafo precedente](./#procedura) e assicurati di aver verificato correttamente la tua versione attiva.  

![email](images/mxplan-password-new-step1.png){.thumbnail}

Per modificare la password di un account email è possibile procedere in due modi diversi. Prosegui nella lettura di questa guida in base alla modalità che intendi utilizzare.

- [Modificare la password dalla Webmail <i>Outlook on the web</i>](./#modificare-la-password-dalla-webmail-owa): in questo caso è necessario disporre della password corrente. 
- [Modificare la password dallo Spazio Cliente OVHcloud](./#modificare-la-password-dallo-spazio-cliente-ovh): in questo caso non è necessario disporre della password corrente.

#### Modificare la password dalla Webmail <i>Outlook on the web</i>

Accedi alla [pagina di connessione](https://www.ovh.it/mail/){.external}, inserisci le tue credenziali e clicca sul pulsante `Connessione`{.action}. 

![email](images/mxplan-password-new-step2.png){.thumbnail}

Si apre di default la casella della posta in arrivo. Clicca sull’icona a forma di ingranaggio in alto a destra e seleziona `Opzioni`{.action}.

![email](images/mxplan-password-new-step3.png){.thumbnail}

Apri la sezione `Generale` nella colonna di sinistra, clicca su `Il mio account`{.action} e seleziona `Modifica la password`{.action}.

![email](images/mxplan-password-new-step4.png){.thumbnail}

Si apre una finestra: inserisci prima la password corrente e poi quella nuova, confermala e infine clicca su `Salva`{.action}.

> [!primary]
>
> Se imposti una nuova password per il tuo account, sarà necessario apportare la stessa modifica su tutti i dispositivi su cui l’account email è stato configurato.
>

![email](images/mxplan-password-new-step5.png){.thumbnail}

#### Modificare la password dallo Spazio Cliente OVHcloud

Accedi allo `Spazio Cliente OVHcloud`{.action}, seleziona il tuo servizio nella sezione `Email`{.action} della colonna a sinistra e clicca sulla scheda `Account email`{.action}. Visualizzi una tabella con tutti gli account email creati sul tuo servizio. Clicca sui tre puntini in corrispondenza dell’account interessato e seleziona `Modifica`{.action}.

![email](images/mxplan-password-new-step6.png){.thumbnail}

Nella nuova finestra, inserisci la nuova password e confermala. Per motivi di sicurezza ti consigliamo di non utilizzare due volte la stessa password, scegliere una password che non contenga informazioni personali (ad esempio nome, cognome o data di nascita) e di modificarla regolarmente.


Clicca su `Continua`{.action} e infine `Conferma`{.action}. La nuova password sarà attiva dopo alcuni minuti. 

![email](images/mxplan-password-new-step7.png){.thumbnail}

Una volta che la modifica diventerà effettiva sarà possibile accedere all’account email in due modi:

- **dalla Webmail OVHcloud**: accedi alla [pagina di connessione](https://www.ovh.it/mail/){.external} e inserisci le tue credenziali. Se hai appena modificato la password e l’autenticazione non va a buon fine, attendi qualche minuto e riprova. Per maggiori informazioni sull’utilizzo della Webmail <i>Outlook on the Web</i>, consulta [questa guida](https://docs.ovh.com/it/emails/utilizzo-owa/){.external}.

- **da un client di posta compatibile**: in questo caso è necessario inserire la nuova password su tutti i dispositivi su cui è stato configurato l’account email. Potrebbe aprirsi automaticamente una finestra in cui ti verrà chiesto di inserire la nuova password. In caso contrario, consulta le nostre [guide di configurazione](../) disponibili online oppure contatta il produttore del client di posta o dell’applicazione utilizzata.

### Vecchia versione della soluzione MX Plan <a name="mx-legacy"></a>

Se disponi della vecchia versione del servizio, l’interfaccia visualizzata dovrebbe essere quella dell’immagine qui sotto. In caso contrario [torna al paragrafo precedente](./#procedura) e assicurati di aver verificato correttamente la tua versione attiva. 

![email](images/mxplan-password-legacy-step1.png){.thumbnail}

Accedi allo `Spazio Cliente OVHcloud`{.action}, seleziona il tuo servizio nella sezione `Email`{.action} della colonna a sinistra e clicca sulla scheda `Email`{.action}. Visualizzi una tabella con tutti gli account email creati sul tuo servizio. Clicca sui tre puntini in corrispondenza dell’account interessato e seleziona `Modifica la password`{.action}.

![email](images/mxplan-password-legacy-step2.png){.thumbnail}

Nella nuova finestra, inserisci la nuova password e confermala. Per motivi di sicurezza ti consigliamo di non utilizzare due volte la stessa password, scegliere una password che non contenga informazioni personali (ad esempio nome, cognome o data di nascita) e di modificarla regolarmente.


Clicca sul pulsante `Conferma `{.action}. La nuova password sarà attiva dopo alcuni minuti.

![email](images/mxplan-password-legacy-step3.png){.thumbnail}

Dopo aver modificato la password, potrai effettuare la connessione al tuo account email in due modi:

- **dalla Webmail OVHcloud**: accedi alla [pagina di connessione](https://www.ovh.it/mail/){.external} e inserisci le tue credenziali. Se hai appena modificato la password e l’autenticazione non va a buon fine, attendi qualche minuto e riprova. Per maggiori informazioni sull’utilizzo della Webmail RoundCube, consulta [questa guida](../webmail_guida_allutilizzo_di_roundcube/){.external}.

- **da un client di posta compatibile**: in questo caso è necessario inserire la nuova password su tutti i dispositivi su cui è stato configurato l’account email. Potrebbe aprirsi automaticamente una finestra in cui ti verrà chiesto di inserire la nuova password. In caso contrario, consulta le nostre [guide di configurazione](../) disponibili online oppure contatta il produttore del client di posta o dell’applicazione utilizzata.

## Per saperne di più

Per saperne di più sulle misure di sicurezza delle password, consulta [questa pagina](https://www.commissariatodips.it/area-riservata/scelta-password.html){.external}. 

Contatta la nostra Community di utenti all’indirizzo <https://community.ovh.com/en/>.