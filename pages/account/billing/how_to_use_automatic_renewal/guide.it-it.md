---
title: 'Gestire il rinnovo dei servizi OVHcloud'
slug: imposta_il_rinnovo_automatico_dei_tuoi_servizi_ovh
excerpt: 'Come visualizzare e amministrare il rinnovo delle tue soluzioni dallo Spazio Cliente OVHcloud'
section: Fatturazione
order: 1
legacy_guide_number: g1271
---

**Ultimo aggiornamento: 10/04/2020**

## Obiettivo

Puoi gestire il rinnovo e l’annullamento dei tuoi servizi dallo Spazio Cliente.

**Questa guida ti mostra come modificare i parametri relativi al rinnovo automatico dei tuoi servizi dallo Spazio Cliente OVHcloud.**

> [!primary]
>
> Ti ricordiamo che in base al luogo di residenza, alla normativa vigente e ai servizi attivati, è possibile che alcune sezioni di questa guida varino o non siano applicabili alla tua situazione.  In caso di difficoltà o dubbi, consulta i contratti disponibili nel tuo [Spazio Cliente](https://www.ovh.com/auth/?action=gotomanager){.external}, sezione `I tuoi servizi`{.action} >`I tuoi contratti`{.action}.
>


## Prerequisiti

- Avere accesso allo [Spazio Cliente OVHcloud](https://www.ovh.com/auth/?action=gotomanager){.external}
- Disporre di servizi OVH attivi
- Essere contatto fatturazione dei tuoi servizi OVHcloud

## Procedura

Al momento dell’acquisto, i tuoi servizi sono impostati con rinnovo automatico alla data di scadenza, mediante addebito automatico sul metodo di pagamento salvato sul tuo Spazio Cliente. Puoi disdire i tuoi servizi in qualsiasi momento dal tuo Spazio Cliente, in modo che non vengano rinnovati automaticamente alla data di scadenza.

Se non desideri rinnovi e prelevamenti automatici, è anche possibile impostare il rinnovo “manuale” per alcuni servizi, quali ad esempio Domini, Hosting, VPS e Server dedicati.

Prosegui nella lettura di questa guida in base all’operazione che vuoi effettuare: 

- [visualizzare lo stato del rinnovo dei servizi, ](https://docs.ovh.com/it/billing/imposta_il_rinnovo_automatico_dei_tuoi_servizi_ovh/#visualizzare-lo-stato-del-rinnovo-dei-servizi){.external} per verificare se la funzione di rinnovo automatico è attiva e conoscere la data relativa al prossimo rinnovo o alla scadenza dei servizi.

- [gestire il rinnovo dei servizi](https://docs.ovh.com/it/billing/imposta_il_rinnovo_automatico_dei_tuoi_servizi_ovh/#gestire-il-rinnovo-dei-servizi-ovhcloud){.external}, per attivare o disattivare la funzione di rinnovo automatico, modificare la frequenza di pagamento di un servizio o effettuare il rinnovo prima della data di scadenza.

- [gestire i metodi di pagamento](https://docs.ovh.com/it/billing/manage-payment-methods/){.external}, per assicurarsi che una modalità di pagamento risulti attivata correttamente per i futuri rinnovi e, se necessario, aggiungere o rimuovere altre modalità.

### Accedere alle impostazioni dei servizi

Accedi allo [Spazio Cliente](https://www.ovh.com/auth/?action=gotomanager){.external}, clicca sul tuo nome utente in alto a destra e seleziona `Prodotti e servizi`{.action}.

![Gestione rinnovo automatico](images/hubservices.png){.thumbnail}

### Visualizzare lo stato del rinnovo dei servizi

Visualizzi una tabella con tutte le soluzioni OVHcloud attive e le relative informazioni: nome, tipo di servizio, disponibilità (se, ad esempio, è stato sospeso), data di rinnovo o scadenza e la frequenza impostata.

![manageautomaticrenewal](images/manageautorenew2b.png){.thumbnail}

Puoi utilizzare i filtri per ordinare i tuoi servizi in base a diversi criteri.

![manageautomaticrenewal](images/manageautorenew3.png){.thumbnail}

I criteri di filtraggio da te selezionati saranno visualizzati sopra la tabella. Ecco un esempio di filtro che permette di visualizzare i domini con fattura in attesa di pagamento.

![manageautomaticrenewal](images/manageautorenew4b.png){.thumbnail}

### Gestire il rinnovo dei servizi OVHcloud

#### **Il rinnovo automatico**

Al momento della sottoscrizione, il**rinnovo automatico** è attivato di default per garantire la continuità dei servizi dopo la data di scadenza. Inoltre, se hai salvato un metodo di pagamento sul tuo account, l’importo delle tue fatture sarà prelevato automaticamente.

Se, invece, non hai salvato nessun metodo di pagamento, riceverai una fattura via email e potrai effettuare il pagamento online.

Per i servizi con una frequenza di rinnovo automatico superiore a 1 mese (3 mesi, 6 mesi, 12 mesi), riceverai un’email di promemoria un mese prima, insieme a una lista di servizi che saranno rinnovati in seguito.

Se non ti interessa rinnovare uno di questi servizi, ti basterà effettuarne la disattivazione dal tuo Spazio Cliente.

#### **Il rinnovo manuale**

Per alcuni prodotti OVH, quali domini, hosting, VPS e server dedicati, puoi attivare la funzionalità di**rinnovo manuale**. Questa modalità è comoda se non sei sicuro di voler mantenere il servizio alla data di scadenza oppure se non vuoi che l’importo delle tue fatture venga automaticamente addebitato sul metodo di pagamento impostato. 

Se scegli questa modalità, riceverai diverse email di promemoria prima della scadenza, ciascuna contenente un link che permette di rinnovare online i servizi in scadenza. Inoltre potrai effettuare semplicemente il pagamento dal tuo Spazio Cliente.

> [!warning]
>
>Se non effettui il pagamento di un servizio con rinnovo manuale, questo verrà sospeso alla data di scadenza e poi eliminato dopo alcuni giorni.
>
>Mentre, se non vuoi mantenere il servizio attivo, non è necessario richiederne la disattivazione.
>


### Gestire il rinnovo dei servizi

A destra di ogni servizio, clicca sul pulsante`...`{.action} nella colonna “Actions” per impostare il rinnovo dei servizi.

![manageautomaticrenewal](images/manageautorenew5b.png){.thumbnail}

> [!primary]
>
>A seconda del servizio (se l’operazione di rinnovo manuale è consentita o meno), alcune azioni non sono disponibili.
>
 
#### **Impostare il rinnovo**

![manageautomaticrenewal](images/manageautorenew6b.png){.thumbnail}

A seconda del servizio scelto, puoi impostare la funzionalità di rinnovo manuale oppure scegliere la frequenza di rinnovo automatico. Se l’operazione è consentita, puoi scegliere il tipo di rinnovo e la frequenza.

![manageautomaticrenewal](images/manageautorenew7.png){.thumbnail}

In base alla scelta effettuata, visualizzerai tutte le date di prelevamento, il metodo di pagamento impostato e la data di scadenza del servizio. 

#### **Rinnovare il servizio**

Questa azione è consentita soltanto per i servizi impostati con il rinnovo manuale e ti reindirizza verso un’interfaccia di pagamento online.  Puoi rinnovare i tuoi servizi in qualsiasi momento prima della scadenza e scegliere la durata del rinnovo.

#### **Pagare il servizio**

Questa azione è consentita per i servizi impostati con il rinnovo automatico e ti reindirizza verso un’interfaccia di pagamento online. Puoi rinnovare i tuoi servizi in qualsiasi momento prima della scadenza e scegliere la durata del rinnovo. In questo caso il periodo di validità sottoscritto sarà aggiunto a quello in corso. Il periodo di validità rimanente non andrà perso.

#### **Disattivare un servizio alla data di scadenza**

Questa azione è consentita per i servizi impostati con il rinnovo automatico. In questo caso, il rinnovo e il prelevamento automatico sono disattivati per il servizio selezionato.

#### **Salda l’importo dovuto**

Se hai sottoscritto un servizio con rinnovo automatico, ma non hai salvato alcun metodo di pagamento che consenta il prelevamento automatico, comparirà la dicitura “Importo da saldare” quando una fattura è in attesa di pagamento. Per eseguire l’operazione clicca sul pulsante`Salda subito l’importo dovuto`{.action}e sarai reindirizzato all’interfaccia per il pagamento online.

#### **Azioni in blocco**

Puoi eseguire azioni in blocco, selezionando più servizi nella tabella e cliccando sul pulsante `Actions`{.action}.

![manageautomaticrenewal](images/manageautorenew9.png){.thumbnail}

La tabella seguente illustra tutte le azioni in blocco possibili.

|  Azioni possibili  |  Descrizione  |
|  :-----          |  :-----          |
|  Rinnovare |  Rinnova più servizi in una sola volta.  Sarai reindirizzato verso una pagina che ti permette di scegliere la durata del rinnovo e effettuare il pagamento online. |
|  Disattivare il pagamento automatico |  Disattiva il rinnovo automatico su diversi servizi in una sola volta Se su uno o più servizi non è consentita la funzionalità di rinnovo manuale, ti verrà indicato al momento della conferma dell’operazione. |
|  Attivare il pagamento automatico |  Riattiva il rinnovo automatico su più servizi in una sola volta. Verranno rinnovati solo i servizi per cui è applicabile l’operazione. |
|  Esporta in CSV |  Il servizio resterà attivo fino alla data di scadenza, dopodiché verrà sospeso e infine eliminato. |
|  Allineare le date di rinnovo |  Consente di allineare la data di scadenza dei tuoi servizi in modo che abbiano tutti un’unica data di rinnovo.  Verranno aggiornati solo i servizi per cui è applicabile l’operazione. |


## Per saperne di più

Contatta la nostra Community di utenti all’indirizzo <https://community.ovh.com/en/>.